卷一百二十五
　　卷125_1 【酬诸公见过（时官未出，在辋川庄）】王维 嗟予未丧，哀此孤生。屏居蓝田，薄地躬耕。岁晏输税，                       以奉粢盛。晨往东皋，草露未晞。暮看烟火，负担来归。                       我闻有客，足扫荆扉。箪食伊何，疈瓜抓枣。仰厕群贤，                       皤然一老。愧无莞簟，班荆席藁。泛泛登陂，折彼荷花。                       静观素鲔，俯映白沙。山鸟群飞，日隐轻霞。登车上马，                       倏忽云散。雀噪荒村，鸡鸣空馆。还复幽独，重欷累叹。主   卷125_2 【奉和圣制登降圣观与宰臣等同望应制】王维  凤扆朝碧落，龙图耀金镜。维岳降二臣，戴天临万姓。                       山川八校满，井邑三农竟。比屋皆可封，谁家不相庆。                       林疏远村出，野旷寒山静。帝城云里深，渭水天边映。                       佳气含风景，颂声溢歌咏。端拱能任贤，弥彰圣君圣。知   卷125_3 【奉和圣制御春明楼临右相园亭赋乐贤诗应制】王维  复道通长乐，青门临上路。遥闻凤吹喧，闇识龙舆度。                       褰旒明四目，伏槛纡三顾。小苑接侯家，飞甍映宫树。                       商山原上碧，浐水林端素。银汉下天章，琼筵承湛露。                       将非富人宠，信以平戎故。从来简帝心，讵得回天步。古   卷125_4 【奉和圣制送不蒙都护兼鸿胪卿归安西应制】王维  上卿增命服，都护扬归旆。杂虏尽朝周，诸胡皆自郐。                       鸣笳瀚海曲，按节阳关外。落日下河源，寒山静秋塞。                       万方氛祲息，六合乾坤大。无战是天心，天心同覆载。古   卷125_5 【扶南曲歌词五首】王维  翠羽流苏帐，春眠曙不开。羞从面色起，娇逐语声来。                       早向昭阳殿，君王中使催。知 堂上青弦动，堂前绮席陈。齐歌卢女曲，双舞洛阳人。                       倾国徒相看，宁知心所亲。斋 香气传空满，妆华影箔通。歌闻天仗外，舞出御楼中。                       日暮归何处，花间长乐宫。知 宫女还金屋，将眠复畏明。入春轻衣好，半夜薄妆成。                       拂曙朝前殿，玉墀多珮声。斋 朝日照绮窗，佳人坐临镜。散黛恨犹轻，插钗嫌未正。                       同心勿遽游，幸待春妆竟。知   卷125_6 【陇西行】王维  十里一走马，五里一扬鞭。都护军书至，匈奴围酒泉。                       关山正飞雪，烽戍断无烟。主   卷125_7 【从军行】王维  吹角动行人，喧喧行人起。笳悲马嘶乱，争渡金河水。                       日暮沙漠陲，战声烟尘里。尽系名王颈，归来献天子。斋   卷125_8 【早春行】王维  紫梅发初遍，黄鸟歌犹涩。谁家折杨女，弄春如不及。                       爱水看妆坐，羞人映花立。香畏风吹散，衣愁露沾湿。                       玉闺青门里，日落香车入。游衍益相思，含啼向彩帷。                       忆君长入梦，归晚更生疑。不及红檐燕，双栖绿草时。主   卷125_9 【早朝】王维  共16页，当前第1页12345678910111213141516
嗟予未丧，哀此孤生。屏居蓝田，薄地躬耕。岁晏输税，                       以奉粢盛。晨往东皋，草露未晞。暮看烟火，负担来归。                       我闻有客，足扫荆扉。箪食伊何，疈瓜抓枣。仰厕群贤，                       皤然一老。愧无莞簟，班荆席藁。泛泛登陂，折彼荷花。                       静观素鲔，俯映白沙。山鸟群飞，日隐轻霞。登车上马，                       倏忽云散。雀噪荒村，鸡鸣空馆。还复幽独，重欷累叹。主

 卷125_2 【奉和圣制登降圣观与宰臣等同望应制】王维 
凤扆朝碧落，龙图耀金镜。维岳降二臣，戴天临万姓。                       山川八校满，井邑三农竟。比屋皆可封，谁家不相庆。                       林疏远村出，野旷寒山静。帝城云里深，渭水天边映。                       佳气含风景，颂声溢歌咏。端拱能任贤，弥彰圣君圣。知

 卷125_3 【奉和圣制御春明楼临右相园亭赋乐贤诗应制】王维 
复道通长乐，青门临上路。遥闻凤吹喧，闇识龙舆度。                       褰旒明四目，伏槛纡三顾。小苑接侯家，飞甍映宫树。                       商山原上碧，浐水林端素。银汉下天章，琼筵承湛露。                       将非富人宠，信以平戎故。从来简帝心，讵得回天步。古

 卷125_4 【奉和圣制送不蒙都护兼鸿胪卿归安西应制】王维 
上卿增命服，都护扬归旆。杂虏尽朝周，诸胡皆自郐。                       鸣笳瀚海曲，按节阳关外。落日下河源，寒山静秋塞。                       万方氛祲息，六合乾坤大。无战是天心，天心同覆载。古

 卷125_5 【扶南曲歌词五首】王维 
翠羽流苏帐，春眠曙不开。羞从面色起，娇逐语声来。                       早向昭阳殿，君王中使催。知
堂上青弦动，堂前绮席陈。齐歌卢女曲，双舞洛阳人。                       倾国徒相看，宁知心所亲。斋
香气传空满，妆华影箔通。歌闻天仗外，舞出御楼中。                       日暮归何处，花间长乐宫。知
宫女还金屋，将眠复畏明。入春轻衣好，半夜薄妆成。                       拂曙朝前殿，玉墀多珮声。斋
朝日照绮窗，佳人坐临镜。散黛恨犹轻，插钗嫌未正。                       同心勿遽游，幸待春妆竟。知

 卷125_6 【陇西行】王维 
十里一走马，五里一扬鞭。都护军书至，匈奴围酒泉。                       关山正飞雪，烽戍断无烟。主

 卷125_7 【从军行】王维 
吹角动行人，喧喧行人起。笳悲马嘶乱，争渡金河水。                       日暮沙漠陲，战声烟尘里。尽系名王颈，归来献天子。斋

 卷125_8 【早春行】王维 
紫梅发初遍，黄鸟歌犹涩。谁家折杨女，弄春如不及。                       爱水看妆坐，羞人映花立。香畏风吹散，衣愁露沾湿。                       玉闺青门里，日落香车入。游衍益相思，含啼向彩帷。                       忆君长入梦，归晚更生疑。不及红檐燕，双栖绿草时。主

 卷125_9 【早朝】王维 
卷一百二十五
皎洁明星高，苍茫远天曙。槐雾暗不开，城鸦鸣稍去。                       始闻高阁声，莫辨更衣处。银烛已成行，金门俨驺驭。斋

 卷125_10 【献始兴公（时拜右拾遗）】王维 
宁栖野树林，宁饮涧水流。不用坐粱肉，崎岖见王侯。                       鄙哉匹夫节，布褐将白头。任智诚则短，守任固其优。                       侧闻大君子，安问党与雠。所不卖公器，动为苍生谋。                       贱子跪自陈，可为帐下不。感激有公议，曲私非所求。主

 卷125_11 【赠从弟司库员外絿】王维 
少年识事浅，强学干名利。徒闻跃马年，苦无出人智。                       即事岂徒言，累官非不试。既寡遂性欢，恐招负时累。                       清冬见远山，积雪凝苍翠。浩然出东林，发我遗世意。                       惠连素清赏，夙语尘外事。欲缓携手期，流年一何驶。知

 卷125_12 【座上走笔赠薛璩慕容损】王维 
希世无高节，绝迹有卑栖。君徒视人文，吾固和天倪。                       缅然万物始，及与群物齐。分地依后稷，用天信重黎。                       春风何豫人，令我思东溪。草色有佳意，花枝稍含荑。                       更待风景好，与君藉萋萋。古

 卷125_13 【赠李颀】王维 
闻君饵丹砂，甚有好颜色。不知从今去，几时生羽翼。                       王母翳华芝，望尔昆仑侧。文螭从赤豹，万里方一息。                       悲哉世上人，甘此膻腥食。古

 卷125_14 【赠刘蓝田（一作卢象诗）】王维 
篱间犬迎吠，出屋候荆扉。岁晏输井税，山村人夜归。                       晚田始家食，馀布成我衣。讵肯无公事，烦君问是非。知

 卷125_15 【赠房卢氏琯】王维 
达人无不可，忘己爱苍生。岂复少十室，弦歌在两楹。                       浮人日已归，但坐事农耕。桑榆郁相望，邑里多鸡鸣。                       秋山一何净，苍翠临寒城。视事兼偃卧，对书不簪缨。                       萧条人吏疏，鸟雀下空庭。鄙夫心所尚，晚节异平生。                       将从海岳居，守静解天刑。或可累安邑，茅茨君试营。斋

 卷125_16 【赠祖三咏（济州官舍作）】王维 
萧蛸挂虚牖，蟋蟀鸣前除。岁晏凉风至，君子复何如。                       高馆阒无人，离居不可道。闲门寂已闭，落日照秋草。                       虽有近音信，千里阻河关。中复客汝颍，去年归旧山。                       结交二十载，不得一日展。贫病子既深，契阔余不浅。                       仲秋虽未归，暮秋以为期。良会讵几日，终日长相思。知

 卷125_17 【春夜竹亭赠钱少府归蓝田】王维 
夜静群动息，时闻隔林犬。却忆山中时，人家涧西远。                       羡君明发去，采蕨轻轩冕。主

 卷125_18 【戏赠张五弟諲三首（时在常乐东园，走笔成）】王维 
吾弟东山时，心尚一何远。日高犹自卧，钟动始能饭。                       领上发未梳，妆头书不卷。清川兴悠悠，空林对偃蹇。                       青苔石上净，细草松下软。窗外鸟声闲，阶前虎心善。 共16页，当前第2页12345678910111213141516
卷一百二十五
张弟五车书，读书仍隐居。染翰过草圣，赋诗轻子虚。                       闭门二室下，隐居十年馀。宛是野人野，时从渔父渔。                       秋风自萧索，五柳高且疏。望此去人世，渡水向吾庐。                       岁晏同携手，只应君与予。古
设罝守毚兔，垂钓伺游鳞。此是安口腹，非关慕隐沦。                       吾生好清净，蔬食去情尘。今子方豪荡，思为鼎食人。                       我家南山下，动息自遗身。入鸟不相乱，见兽皆相亲。                       云霞成伴侣，虚白侍衣巾。何事须夫子，邀予谷口真。古

 卷125_19 【胡居士卧病遗米因赠】王维 
了观四大因，根性何所有。妄计苟不生，是身孰休咎。                       色声何谓客，阴界复谁守。徒言莲花目，岂恶杨枝肘。                       既饱香积饭，不醉声闻酒。有无断常见，生灭幻梦受。                       即病即实相，趋空定狂走。无有一法真，无有一法垢。                       居士素通达，随宜善抖擞。床上无毡卧，镉中有粥否。                       斋时不乞食，定应空漱口。聊持数斗米，且救浮生取。知

 卷125_20 【赠裴十迪】王维 
风景日夕佳，与君赋新诗。澹然望远空，如意方支颐。                       春风动百草，兰蕙生我篱。暧暧日暖闺，田家来致词。                       欣欣春还皋，淡淡水生陂。桃李虽未开，荑萼满芳枝。                       请君理还策，取告将农时。古

 卷125_21 【与胡居士皆病寄此诗兼示学人二首】王维 
一兴微尘念，横有朝露身。如是睹阴界，何方置我人。                       碍有固为主，趣空宁舍宾。洗心讵悬解，悟道正迷津。                       因爱果生病，从贪始觉贫。色声非彼妄，浮幻即吾真。                       四达竟何遣，万殊安可尘。胡生但高枕，寂寞与谁邻。                       战胜不谋食，理齐甘负薪。予若未始异，讵论疏与亲。主
浮空徒漫漫，泛有定悠悠。无乘及乘者，所谓智人舟。                       讵舍贫病域，不疲生死流。无烦君喻马，任以我为牛。                       植福祠迦叶，求仁笑孔丘。何津不鼓棹，何路不摧輈。                       念此闻思者，胡为多阻修。空虚花聚散，烦恼树稀稠。                       灭相成无记，生心坐有求。降吴复归蜀，不到莫相尤。知

 卷125_22 【奉寄韦太守陟】王维 
荒城自萧索，万里山河空。天高秋日迥，嘹唳闻归鸿。                       寒塘映衰草，高馆落疏桐。临此岁方晏，顾景咏悲翁。                       故人不可见，寂寞平陵东。知

 卷125_23 【林园即事寄舍弟ヨ（次荆州时作）】王维 
寓目一萧散，销忧冀俄顷。青草肃澄陂，白云移翠岭。                       后沔通河渭，前山包鄢郢。松含风里声，花对池中影。                       地多齐后w9，人带荆州瘿。徒思赤笔书，讵有丹砂井。                       心悲常欲绝，发乱不能整。青簟日何长，闲门昼方静。                       颓思茅檐下，弥伤好风景。斋

卷一百二十五
 卷125_24 【至滑州隔河望黎阳忆丁三�取�王维 
隔河见桑柘，蔼蔼黎阳川。望望行渐远，孤峰没云烟。                       故人不可见，河水复悠然。赖有政声远，时闻行路传。古

 卷125_25 【秋夜独坐怀内弟崔兴宗】王维 
夜静群动息，蟪蛄声悠悠。庭槐北风响，日夕方高秋。                       思子整羽翰，及时当云浮。吾生将白首，岁晏思沧州。                       高足在旦暮，肯为南亩俦。古 
 卷125_26 【和使君五郎西楼望远思归】王维 
高楼望所思，目极情未毕。枕上见千里，窗中窥万室。                       悠悠长路人，暧暧远郊日。惆怅极浦外，迢递孤烟出。                       能赋属上才，思归同下秩。故乡不可见，云水空如一。古

 卷125_27 【酬黎居士淅川作（昙壁上人院走笔成）】王维 
侬家真个去，公定随侬否。著处是莲花，无心变杨柳。                       松龛藏药裹，石唇安茶臼。气味当共知，那能不携手。知

 卷125_28 【送魏郡李太守赴任】王维 
与君伯氏别，又欲与君离。君行无几日，当复隔山陂。                       苍茫秦川尽，日落桃林塞。独树临关门，黄河向天外。                       前经洛阳陌，宛洛故人稀。故人离别尽，淇上转骖騑。                       企予悲送远，惆怅睢阳路。古木官渡平，秋城邺宫故。                       想君行县日，其出从如云。遥思魏公子，复忆李将军。斋

 卷125_29 【送陆员外】王维 
郎署有伊人，居然古人风。天子顾河北，诏书除征东。                       拜手辞上官，缓步出南宫。九河平原外，七国蓟门中。                       阴风悲枯桑，古塞多飞蓬。万里不见虏，萧条胡地空。                       无为费中国，更欲邀奇功。迟迟前相送，握手嗟异同。                       行当封侯归，肯访商山翁。知

 卷125_30 【送宇文太守赴宣城】王维 
寥落云外山，迢递舟中赏。铙吹发西江，秋空多清响。                       地迥古城芜，月明寒潮广。时赛敬亭神，复解罟师网。                       何处寄相思，南风吹五两。知

 卷125_31 【送綦毋秘书弃官还江东】王维 
明时久不达，弃置与君同。天命无怨色，人生有素风。                       念君拂衣去，四海将安穷。秋天万里净，日暮澄江空。                       清夜何悠悠，扣舷明月中。和光鱼鸟际，澹尔蒹葭丛。                       无庸客昭世，衰鬓日如蓬。顽疏暗人事，僻陋远天聪。                       微物纵可采，其谁为至公。余亦从此去，归耕为老农。斋

 卷125_32 【奉送六舅归陆浑】王维 
伯舅吏淮泗，卓鲁方喟然。悠哉自不竞，退耕东皋田。                       条桑腊月下，种杏春风前。酌醴赋归去，共知陶令贤。古

 卷125_33 【送别】王维 
下马饮君酒，问君何所之。君言不得意，归卧南山陲。                       但去莫复问，白云无尽时。知

 卷125_34 【送张五归山】王维 
送君尽惆怅，复送何人归。几日同携手，一朝先拂衣。 共16页，当前第4页12345678910111213141516
卷一百二十五

 卷125_35 【齐州送祖三（一作河上送赵仙舟，又作淇上别赵仙舟）】王维 
相逢方一笑，相送还成泣。祖帐已伤离，荒城复愁入。                       天寒远山净，日暮长河急。解缆君已遥，望君犹伫立。斋

 卷125_36 【送缙云苗太守】王维 
手疏谢明主，腰章为长吏。方从会稽邸，更发汝南骑。                       按节下松阳，清江响铙吹。露冕见三吴，方知百城贵。古

 卷125_37 【送从弟蕃游淮南】王维 
读书复骑谢，带剑游淮阴。淮阴少年辈，千里远相寻。                       高义难自隐，明时宁陆沉。岛夷九州外，泉馆三山深。                       席帆聊问罪，卉服尽成擒。归来见天子，拜爵赐黄金。                       忽思鲈鱼鲙，复有沧洲心。天寒蒹葭渚，日落云梦林。                       江城下枫叶，淮上闻秋砧。送归青门外，车马去駸駸。                       惆怅新丰树，空馀天际禽。知

 卷125_38 【送高適弟耽归临淮作（坐上作）】王维 
少年客淮泗，落魄居下邳。遨游向燕赵，结客过临淄。                       山东诸侯国，迎送纷交驰。自尔厌游侠，闭户方垂帷。                       深明戴家礼，颇学毛公诗。备知经济道，高卧陶唐时。                       圣主诏天下，贤人不得遗。公吏奉纁组，安车去茅茨。                       君王苍龙阙，九门十二逵。群公朝谒罢，冠剑下丹墀。                       野鹤终踉跄，威凤徒参差。或问理人术，但致还山词。                       天书降北阙，赐帛归东菑。都门谢亲故，行路日逶迟。                       孤帆万里外，淼漫将何之。江天海陵郡，云日淮南祠。                       杳冥沧洲上，荡漭无人知。纬萧或卖药，出处安能期。斋

 卷125_39 【送綦毋潜落第还乡（一作送别）】王维 
圣代无隐者，英灵尽来归。遂令东山客，不得顾采薇。                       既至君门远，孰云吾道非。江淮度寒食，京洛缝春衣。                       置酒临长道，同心与我违。行当浮桂棹，未几拂荆扉。                       远树带行客，孤村当落晖。吾谋适不用，勿谓知音稀。主

 卷125_40 【送张舍人佐江州同薛璩十韵（走笔成）】王维 
束带趋承明，守官唯谒者。清晨听银蚪，薄暮辞金马。                       受辞未尝易，当是方知寡。清范何风流，高文有风雅。                       忽佐江上州，当自浔阳下。逆旅到三湘，长途应百舍。                       香炉远峰出，石镜澄湖泻。董奉杏成林，陶潜菊盈把。                       范蠡常好之，庐山我心也。送君思远道，欲以数行洒。古

 卷125_41 【送韦大夫东京留守】王维 
人外遗世虑，空端结遐心。曾是巢许浅，始知尧舜深。                       苍生讵有物，黄屋如乔林。上德抚神运，冲和穆宸襟。                       云雷康屯难，江海遂飞沉。天工寄人英，龙衮瞻君临。                       名器苟不假，保釐固其任。素质贯方领，清景照华簪。                       慷慨念王室，从容献官箴。云旗蔽三川，画角发龙吟。                       晨扬天汉声，夕卷大河阴。穷人业已宁，逆虏遗之擒。 共16页，当前第5页12345678910111213141516
卷一百二十五

 卷125_42 【资圣寺送甘二】王维 
浮生信如寄，薄宦夫何有。来往本无归，别离方此受。                       柳色蔼春馀，槐阴清夏首。不觉御沟上，衔悲执杯酒。古

 卷125_43 【留别山中温古上人兄并示舍弟缙】王维 
解薜登天朝，去师偶时哲。岂惟山中人，兼负松上月。                       宿昔同游止，致身云霞末。开轩临颍阳，卧视飞鸟没。                       好依盘石饭，屡对瀑泉渴。理齐小狎隐，道胜宁外物。                       舍弟官崇高，宗兄此削发。荆扉但洒扫，乘闲当过歇。斋

 卷125_44 【观别者】王维 
青青杨柳陌，陌上别离人。爱子游燕赵，高堂有老亲。                       不行无可养，行去百忧新。切切委兄弟，依依向四邻。                       都门帐饮毕，从此谢亲宾。挥涕逐前侣，含凄动征轮。                       车徒望不见，时见起行尘。吾亦辞家久，看之泪满巾。主

 卷125_45 【别弟缙后登青龙寺望蓝田山】王维 
陌上新离别，苍茫四郊晦。登高不见君，故山复云外。                       远树蔽行人，长天隐秋塞。心悲宦游子，何处飞征盖。斋

 卷125_46 【别綦毋潜】王维 
端笏明光宫，历稔朝云陛。诏刊延阁书，高议平津邸。                       适意偶轻人，虚心削繁礼。盛得江左风，弥工建安体。                       高张多绝弦，截河有清济。严冬爽群木，伊洛方清泚。                       渭水冰下流，潼关雪中启。荷蓧几时还，尘缨待君洗。主

 卷125_47 【晦日游大理韦卿城南别业四声依次用各六韵】王维 
与世澹无事，自然江海人。侧闻尘外游，解骖fl朱轮。                       平野照暄景，上天垂春云。张组竟北阜，泛舟过东邻。                       故乡信高会，牢醴及佳辰。幸同击壤乐，心荷尧为君。主
郊居杜陵下，永日同携手。仁里霭川阳，平原见峰首。                       园庐鸣春鸠，林薄媚新柳。上卿始登席，故老前为寿。                       临当游南陂，约略执杯酒。归欤绌微官，惆怅心自咎。斋
冬中馀雪在，墟上春流驶。风日畅怀抱，山川多秀气。                       雕胡先晨炊，庖脍亦云至。高情浪海岳，浮生寄天地。                       君子外簪缨，埃尘良不啻。所乐衡门中，陶然忘其贵。古 高馆临澄陂，旷然荡心目。淡荡动云天，玲珑映墟曲。                       鹊巢结空林，雉雊响幽谷。应接无闲暇，徘徊以踯躅。                       纡组上春堤，侧弁倚乔木。弦望忽已晦，后期洲应绿。知

 卷125_48 【冬日游览】王维 
步出城东门，试骋千里目。青山横苍林，赤日团平陆。                       渭北走邯郸，关东出函谷。秦地万方会，来朝九州牧。                       鸡鸣咸阳中，冠盖相追逐。丞相过列侯，群公饯光禄。                       相如方老病，独归茂陵宿。古

 卷125_49 【华岳】王维 
西岳出浮云，积雪在太清。连天凝黛色，百里遥青冥。 共16页，当前第6页12345678910111213141516
卷一百二十五

 卷125_50 【同卢拾遗过韦给事东山别业二十韵给事首春…不果斯诺】王维 
托身侍云陛，昧旦趋华轩。遂陪鹓鸿侣，霄汉同飞翻。                       君子垂惠顾，期我于田园。侧闻景龙际，亲降南面尊。                       万乘驻山外，顺风祈一言。高阳多夔龙，荆山积玙璠。                       盛德启前烈，大贤钟后昆。侍郎文昌宫，给事东掖垣。                       谒帝俱来下，冠盖盈丘樊。闺风首邦族，庭训延乡村。                       采地包山河，树井竟川原。岩端回绮槛，谷口开朱门。                       阶下群峰首，云中瀑水源。鸣玉满春山，列筵先朝暾。                       会舞何飒沓，击钟弥朝昏。是时阳和节，清昼犹未暄。                       蔼蔼树色深，嘤嘤鸟声繁。顾己负宿诺，延颈惭芳荪。                       蹇步守穷巷，高驾难攀援。素是独往客，脱冠情弥敦。斋

 卷125_51 【蓝田山石门精舍】王维 
落日山水好，漾舟信归风。探奇不觉远，因以缘源穷。                       遥爱云木秀，初疑路不同。安知清流转，偶与前山通。                       舍舟理轻策，果然惬所适。老僧四五人，逍遥荫松柏。                       朝梵林未曙，夜禅山更寂。道心及牧童，世事问樵客。                       暝宿长林下，焚香卧瑶席。涧芳袭人衣，山月映石壁。                       再寻畏迷误，明发更登历。笑谢桃源人，花红复来觌。古

 卷125_52 【青溪（一作过青溪水作）】王维 
言入黄花川，每逐清溪水。随山将万转，趣途无百里。                       声喧乱石中，色静深松里。漾漾泛菱荇，澄澄映葭苇。                       我心素已闲，清川澹如此。请留盘石上，垂钓将已矣。古

 卷125_53 【崔濮阳兄季重前山兴（山西去亦对维门）】王维 
秋色有佳兴，况君池上闲。悠悠西林下，自识门前山。                       千里横黛色，数峰出云间。嵯峨对秦国，合沓藏荆关。                       残雨斜日照，夕岚飞鸟还。故人今尚尔，叹息此颓颜。古

 卷125_54 【李处士山居】王维 
君子盈天阶，小人甘自免。方随炼金客，林上家绝巘。                       背岭花未开，入云树深浅。清昼犹自眠，山鸟时一啭。知

 卷125_55 【丁�忍锛矣性�】王维 
君心尚栖隐，久欲傍归路。在朝每为言，解印果成趣。                       晨鸡鸣邻里，群动从所务。农夫行饷田，闺妾起缝素。                       开轩御衣服，散帙理章句。时吟招隐诗，或制闲居赋。                       新晴望郊郭，日映桑榆暮。阴昼小苑城，微明渭川树。                       揆予宅闾井，幽赏何由屡。道存终不忘，迹异难相遇。                       此时惜离别，再来芳菲度。主

 卷125_56 【渭川田家】王维 
斜阳照墟落，穷巷牛羊归。野老念牧童，倚杖候荆扉。 共16页，当前第7页12345678910111213141516
卷一百二十五

 卷125_57 【春中田园作】王维 
屋上春鸠鸣，村边杏花白。持斧伐远扬，荷锄觇泉脉。                       归燕识故巢，旧人看新历。临觞忽不御，惆怅远行客。斋

 卷125_58 【过李楫宅】王维 
闲门秋草色，终日无车马。客来深巷中，犬吠寒林下。                       散发时未簪，道书行尚把。与我同心人，乐道安贫者。                       一罢宜城酌，还归洛阳社。斋

 卷125_59 【韦侍郎山居】王维 
幸忝君子顾，遂陪尘外踪。闲花满岩谷，瀑水映杉松。                       啼鸟忽归涧，归云时抱峰。良游盛簪绂，继迹多夔龙。                       讵枉青门道，胡闻长乐钟。清晨去朝谒，车马何从容。斋

 卷125_60 【饭覆釜山僧】王维 
晚知清净理，日与人群疏。将候远山僧，先期扫弊庐。                       果从云峰里，顾我蓬蒿居。藉草饭松屑，焚香看道书。                       然灯昼欲尽，鸣磬夜方初。一悟寂为乐，此日闲有馀。                       思归何必深，身世犹空虚。主

 卷125_61 【谒璿上人】王维 
少年不足言，识道年已长。事往安可悔，馀生幸能养。                       誓从断臂血，不复婴世网。浮名寄缨珮，空性无羁鞅。                       夙承大导师，焚香此瞻仰。颓然居一室，覆载纷万象。                       高柳早莺啼，长廊春雨响。床下阮家屐，窗前筇竹杖。                       方将见身云，陋彼示天壤。一心在法要，愿以无生奖。古

 卷125_62 【瓜园诗】王维 
余适欲锄瓜，倚锄听叩门。鸣驺导骢马，常从夹朱轩。                       穷巷正传呼，故人傥相存。携手追凉风，放心望乾坤。                       蔼蔼帝王州，宫观一何繁。林端出绮道，殿顶摇华幡。                       素怀在青山，若值白云屯。回风城西雨，返景原上村。                       前酌盈尊酒，往往闻清言。黄鹂啭深木，朱槿照中园。                       犹羡松下客，石上闻清猿。知

 卷125_63 【自大散以往深林密竹磴道盘曲四五十里至黄牛岭见黄花川】王维 
危径几万转，数里将三休。回环见徒侣，隐映隔林丘。                       飒飒松上雨，潺潺石中流。静言深溪里，长啸高山头。                       望见南山阳，白露霭悠悠。青皋丽已净，绿树郁如浮。                       曾是厌蒙密，旷然销人忧。古

 卷125_64 【新晴野望】王维 
新晴原野旷，极目无氛垢。郭门临渡头，村树连谿口。                       白水明田外，碧峰出山后。农月无闲人，倾家事南亩。知

 卷125_65 【宿郑州】王维 
朝与周人辞，暮投郑人宿。他乡绝俦侣，孤客亲僮仆。                       宛洛望不见，秋霖晦平陆。田父草际归，村童雨中牧。                       主人东皋上，时稼绕茅屋。虫思机杼悲，雀喧禾黍熟。                       明当渡京水，昨晚犹金谷。此去欲何言，穷边徇微禄。古共16页，当前第8页12345678910111213141516
卷一百二十五

 卷125_66 【早入荥阳界】王维 
泛舟入荥泽，兹邑乃雄藩。河曲闾阎隘，川中烟火繁。                       因人见风俗，入境闻方言。秋野田畴盛，朝光市井喧。                       渔商波上客，鸡犬岸旁村。前路白云外，孤帆安可论。古

 卷125_67 【渡河到清河作】王维 
泛舟大河里，积水穷天涯。天波忽开拆，郡邑千万家。                       行复见城市，宛然有桑麻。回瞻旧乡国，淼漫连云霞。知

 卷125_68 【苦热】王维 
赤日满天地，火云成山岳。草木尽焦卷，川泽皆竭涸。                       轻纨觉衣重，密树苦阴薄。莞簟不可近，絺绤再三濯。                       思出宇宙外，旷然在寥廓。长风万里来，江海荡烦浊。                       却顾身为患，始知心未觉。忽入甘露门，宛然清凉乐。古

 卷125_69 【纳凉】王维 
乔木万馀株，清流贯其中。前临大川口，豁达来长风。                       涟漪涵白沙，素鲔如游空。偃卧盘石上，翻涛沃微躬。                       漱流复濯足，前对钓鱼翁。贪饵凡几许，徒思莲叶东。古

 卷125_70 【西施咏】王维 
艳色天下重，西施宁久微。朝仍越溪女，暮作吴宫妃。                       贱日岂殊众，贵来方悟稀。邀人傅香粉，不自著罗衣。                       君宠益娇态，君怜无是非。当时浣纱伴，莫得同车归。                       持谢邻家子，效颦安可希。斋

 卷125_71 【李陵咏（时年十九）】王维 
汉家李将军，三代将门子。结发有奇策，少年成壮士。                       长驱塞上儿，深入单于垒。旌旗列相向，箫鼓悲何已。                       日暮沙漠陲，战声烟尘里。将令骄虏灭，岂独名王侍。                       既失大军援，遂婴穹庐耻。少小蒙汉恩，何堪坐思此。                       深衷欲有报，投躯未能死。引领望子卿，非君谁相理。知

 卷125_72 【济上四贤咏·崔录事】王维 
解印归田里，贤哉此丈夫。少年曾任侠，晚节更为儒。                       遁迹东山下，因家沧海隅。已闻能狎鸟，余欲共乘桴。主

 卷125_73 【济上四贤咏·成文学】王维 
宝剑千金装，登君白玉堂。身为平原客，家有邯郸娼。                       使气公卿坐，论心游侠场。中年不得意，谢病客游梁。斋

 卷125_74 【济上四贤咏·郑霍二山人（一作寄崔郑二山人）】王维 
翩翩繁华子，多出金张门。幸有先人业，早蒙明主恩。                       童年且未学，肉食骛华轩。岂乏中林士，无人荐至尊。                       郑公老泉石，霍子安丘樊。卖药不二价，著书盈万言。                       息阴无恶木，饮水必清源。吾贱不及议，斯人竟谁论。主

 卷125_75 【过太乙观贾生房】王维 
昔余栖遁日，之子烟霞邻。共携松叶酒，俱篸竹皮巾。                       攀林遍岩洞，采药无冬春。谬以道门子，征为骖御臣。                       常恐丹液就，先我紫阳宾。夭促万涂尽，哀伤百虑新。                       迹峻不容俗，才多反累真。泣对双泉水，还山无主人。知共16页，当前第9页12345678910111213141516
